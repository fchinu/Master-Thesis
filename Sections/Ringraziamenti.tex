\chapter*{Ringraziamenti}
\addcontentsline{toc}{chapter}{\protect Ringraziamenti}
Con questa Tesi si conclude un capitolo importante del mio percorso accademico. Un percorso lungo, che ha richiesto impegno, dedizione e sacrifici, ma che ha anche portato molte soddisfazioni. Nel raggiungere questo traguardo, ho avuto la fortuna di essere supportato da tante persone che mi hanno sostenuto, e a cui vorrei dedicare queste pagine di ringraziamenti.

\begin{sloppypar}
Vorrei innanzitutto ringraziare il mio relatore, Francesco Prino, per avermi guidato in questo percorso di ricerca, fornendomi sempre preziosi consigli e supportando la mia crescita come ricercatore. Soprattutto, un grazie per la pazienza e la disponibilità nel rispondere in modo sempre puntuale a tutte le mie domande, e per avermi trasmesso la passione per la fisica nucleare delle alte energie. Ringrazio anche i miei correlatori, Fabrizio e Stefano, per tutti i consigli e l'aiuto fornito, per il supporto che mi hanno dato alla stesura di questa Tesi, ma anche per tutti i ``caffettoni'', le partite a padel, e i momenti di svago dentro e fuori l'ufficio.
\end{sloppypar}

Grazie anche a tutti i colleghi del gruppo ALICE Torino, e in particolare dello ``stanzone'': i tre Luca, Giacomo, Giulia e Mario, con cui ho condiviso le mie giornate lavorative, ma anche tante risate. Un ringraziamento va anche al gruppo ALICE CERN per i due mesi passati insieme: il mio compagno d'ufficio Mario, Fabio, Mattia, Isabella, Ivan, Matteo, Max, Francesco, Chiara, e Andrea. Grazie per aver reso il mio soggiorno piacevole e per l'ambiente di lavoro stimolante che avete creato.

Un pensiero va anche a tutti coloro che hanno sostenuto la mia crescita professionale, trasmettendomi la passione per la scienza e per la ricerca: tutti i professori, ricercatori di ALICE e non, e il gruppo di lavoro D2H, grazie per tutti i suggerimenti che mi avete frornito e per le conoscenze trasmesse.

Un grazie speciale va ai miei compagni di avventura, che da ormai cinque anni mi accompagnano in questo percorso: Vittorio, Lorenzo, Arianna, Luca, Sara, e i miei compagni di laboratorio Marcello, Roberta, e Giorgio. Mi avete supportato nei momenti difficili e durante miei studi, ma mi avete sempre garantito anche tanti momenti di svago e di spensieratezza.

Ai miei cari amici Elena, Matteo, Elisa e Claudio, mille grazie per tutte le uscite fatte insieme, per avermi permesso di staccare la spina e di avermi permesso di confidarmi con voi. Spero in tanti altri momenti da passare insieme.

Un ringraziamento speciale va alla mia famiglia, per avermi sempre supportato e sostenuto in ogni mia scelta, e per avermi trasmesso i valori che mi hanno permesso di crescere e di diventare la persona che sono oggi. Uno speciale pensiero va a mia cugina, o meglio, alla mia ``sorellina'' Michela, che mi ha sempre (e che ho sempre) sopportato, e che voglio congratulare per il traguardo da poco raggiunto. 

Grazie a mia madre e a mio padre, che mi hanno lasciato libero di studiare ciò che più mi piace, che mi hanno sempre spinto a dare il massimo, a cui devo tutto quello che sono.

Infine, l'ultima dedica va ad Alessia, la mia stella polare da ormai quattro anni. Grazie per essere stata il mio rifugio nei momenti difficili e scintilla di gioia in quelli felici. Grazie per avermi supportato e sostenuto in ogni mia scelta, per avermi sempre spronato a dare il meglio di me stesso, e per avermi sempre fatto sentire speciale. Spero di essere riuscito a fare altrettanto per te.
\vspace{0.5cm}

\noindent \large{\textit{Grazie!}}

